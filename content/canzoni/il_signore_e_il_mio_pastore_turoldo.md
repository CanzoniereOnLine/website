--- 
title : Il Signore è il mio pastore
description : Il testo completo di accordi di Il Signore è il mio pastore. Inseriscila nel tuo canzoniere!
autori : 
   - "Turoldo"
   - " Passoni"
   - " De Marzi"
album : Salmi e cantici
tonalita : La
famiglia : 
   - "Liturgica"
gruppo : 
momenti : 
   - "Salmi"
   - "Comunione"
identificatore : il_signore_e_il_mio_pastore_turoldo
datarevisione : 2011_12_31
trascrittore : Francesco Endrici
--- 



Il Signore è il mio pastore,
nulla manca ad ogni attesa, 
in verdissimi prati mi pasce,
mi disseta a placide acque.


È il ristoro dell'anima mia,
in sentieri diritti mi guida 
per amore del santo suo nome,
dietro lui mi sento sicuro.


Pur se andassi per valle oscura
non avrò a temere alcun male: 
perché sempre mi sei vicino,
mi sostieni col tuo vincastro.


Quale mensa per me tu prepari
sotto gli occhi dei miei nemici! 
E di olio mi ungi il capo,
il mio calice è colmo di ebbrezza!


Bontà e grazia mi sono compagne
quanto dura il mio cammino: 
io starò nella casa di Dio
lungo tutto il migrare dei giorni.


Grazie al Padre che ci ha benedetti
fin dall'alba del mondo nel Cristo: 
nello Spirito il solo pastore
che nei cieli ci fa camminare.


