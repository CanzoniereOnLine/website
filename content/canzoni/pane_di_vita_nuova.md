--- 
title : Pane di vita nuova
description : Il testo completo di accordi di Pane di vita nuova. Inseriscila nel tuo canzoniere!
autori : 
   - "Frisina"
album : Pane di vita nuova
tonalita : Re
famiglia : 
   - "Liturgica"
gruppo : 
momenti : 
   - "Comunione"
identificatore : pane_di_vita_nuova
datarevisione : 2014_09_30
trascrittore : Francesco Endrici
--- 



Pane di vita nuova, 
vero cibo dato agli uomini,
nutrimento che sostiene il mondo, 
dono  splendido  di grazia.


Tu sei sublime frutto 
di quell'albero di vita
che Adamo non potè toccare:
Ora è in  Cristo a noi donato.


Pane della vita, 
sangue di salvezza,
vero corpo, vera bevanda,
cibo di grazia per il mondo.


Sei l'Agnello immolato
nel cui Sangue è la salvezza,
memoriale della vera Pasqua
della nuova Alleanza.


Manna che nel deserto
nutri il popolo in cammino,
sei sostegno e forza nella prova
per la Chiesa in mezzo al mondo.


Rit. 


Vino che ci dà gioia,
che riscalda il nostro cuore,
sei per noi il prezioso frutto
della vigna del Signore.


Dalla vite ai tralci
scorre la vitale linfa
che ci dona la vita divina,
scorre il sangue dell'amore.


Rit. 


Al banchetto ci inviti
che per noi hai preparato,
doni all'uomo la tua Sapienza,
doni il Verbo della vita.


Segno d'amore eterno
pegno di sublimi nozze,
comunione nell'unico corpo
che in Cristo noi formiamo.


Rit. 


Nel tuo Sangue è la vita
ed il fuoco dello Spirito,
la sua fiamma incendia il nostro cuore 
e purifica il mondo.


Nel prodigio dei pani
tu sfamasti ogni uomo,
nel tuo amore il povero è nutrito
e riceve la tua vita.


Rit. 


Sacerdote eterno
Tu sei vittima ed altare,
offri al Padre tutto l'universo,
sacrificio dell'amore.


Il tuo Corpo è tempio
della lode della Chiesa,
dal costato tu l'hai generata,
nel tuo Sangue l'hai redenta.


Rit. 


Vero Corpo di Cristo
tratto da Maria Vergine,
dal tuo fianco doni a noi la grazia, 
per mandarci tra le genti.


Dai confini del mondo,
da ogni tempo e ogni luogo
il creato a te renda grazie,
per l'eternità ti adori.


Rit. 


A te Padre la lode,
che donasti il Redentore,
e al Santo Spirito di vita 
sia per sempre onore e gloria. 


Amen.


